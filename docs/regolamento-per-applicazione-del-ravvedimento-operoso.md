# Regolamento per l'applicazione del ravvedimento operoso

[Regolamento](https://www.comune.sangiuseppejato.pa.it/amministrazione_trasparente/disposizioni_generali/Atti_generali/atti-amministrativi-generali/regolamento%20ravvedimento%20operoso%20SGJ%20pdf.pdf) approvato con Deliberazione di C.C. della Commissione Straordinaria n. 7 del 09/09/2021

TITOLO I 
DISPOSIZIONI GENERALI 
Art. 1 
Oggetto del regolamento 
1. Il presente regolamento disciplina le modalità per l'applicazione dell'istituto del ravvedimento  operoso, introdotto dall'articolo 13, del D. Lgs. 18 dicembre 1997, n. 472 e s.m.i.; 2. Il ‘ravvedimento operoso’ consiste nella possibilità di regolarizzare le violazioni ed omissioni  tributarie prima che le stesse siano constatate o siano iniziate ispezioni o verifiche od altre  attività amministrative di cui l'autore della violazione abbia avuto formale conoscenza — in via  spontanea, con il versamento di sanzioni ridotte, il cui importo varia in relazione alla  tempestività de1 ravvedimento ed al tipo di violazioni commesse. Il ravvedimento operoso  rappresenta un evidente strumento teso a deflazionare il contenzioso di natura tributaria. 
Art. 2 
Scopo ed efficacia del regolamento 
1. Il regolamento è adottato nell'ambito della potestà regolamentare riconosciuta ai Comuni, in  conformità all'art. 52 de1 D. Lgs. 15 dicembre 1997, n. 446, nonché nel rispetto dell'articolo 3 e  dell'articolo 7 del D.Lgs. 267 del 18 agosto 2000, e di ogni altra disposizione normativa di  riferimento. 
2. La presente disciplina è applicata nel rispetto delle esigenze di semplificazione degli adempimenti  dei contribuenti/utenti, con obiettivi di equità, efficacia, economicità e trasparenza nell'attività  amministrativa, nello spirito di tutela dell'affidamento, al fine di agevolare la riscossione delle  entrate comunali. 
3. Nell'ottica del pieno rispetto della cosiddetta “tax compliance”, ossia nell'adempimento spontaneo  del contribuente, viene messa in campo l'attività di controllo ln capo all'ente comunale che  avviene attraverso i principi sanciti dalla Legge 27 Luglio 2000, n. 212 (Statuto dei diritti del  Contribuente). 
4. Restano salve le norme contenute nei regolamenti dell'ente, siano essi di carattere tributario o  meno.
TITOLO II 
MODALITA’ DI APPLICAZIONE DEL RAVVEDIMENTO OPEROSO 
Art. 3 
Entrate per le quali è applicabile il ravvedimento operoso 
1. L’istituto del ravvedimento operoso, disciplinato da1 presente regolamento, può essere applicato alle seguenti entrate comunali: 
a. Imposta Municipale Propria (IMU, 
b. Tassa sui servizi indivisibili (TASI), 
c. Tributo sui rifiuti (T.A.R.S.U.),TARES,TARI), 
d. Tassa per l'occupazione di spazi ed aree pubbliche (T.O.S.A.P.), 
e. Imposta di pubblicità e diritto sulle pubbliche affissioni, 
2. Non può essere adottato il ravvedimento operoso ne1 caso in cui il competente ufficio tributi/entrate abbia già provveduto alla notifica dell'atto con cui viene accertata la violazione da parte del contribuente. 
Art. 4 
Violazioni sanabili con il ravvedimento operoso 
1. L’istituto del ravvedimento operoso può essere adottato per: 
a. violazioni derivanti da omessi versamenti, 
b. violazioni relative a parziali versamenti, 
c. violazioni per omessa presentazione della dichiarazione. 
2. La violazione per omessa presentazione della dichiarazione è sottoposta alla seguente previsione: Invio della tardiva denuncia, attraverso la quale si sana la violazione, entro 90 giorni dal termi eultimo previsto per l'originaria presentazione; 
Saranno considerate omesse le denunce pervenute dopo i 90 giorni. 
Art. 5 
Misura delle sanzioni ridotte 
Gli artt. 15 e 16 del D.Lgs. 24 settembre 2015, n. 158 (Revisione del sistema sanzionatorio), la cui  entrata in vigore è stata anticipata al lº gennaio 2016 dal comma 133 dell'art. 1 della legge 28 dicembre  2015, n. 208 (Legge di stabilità per l'anno 2016), hanno apportato ulteriori modifiche all'istituto del  "ravvedimento operoso", già profondamente rinnovato con la legge di stabilità per il 2015, in particolare  riducendo l'importo della sanzione minima (dal 30% al 15%), da prendere a base per il calcolo  esclusivamente nelle fattispecie di ravvedimento effettuato entro 90 giorni. Per cui, dal lº gennaio 2016,  per sanare irregolarità nel versamento di imposte, si può usufruire: 
del cd "ravvedimento sprint" (D.Lgs, 471/97, art. 13, c. 1, 3º periodo), che prevede sanzioni pari a  0,1% (1/15 di 1/10 del 15%) per ogni giorno di ritardo, a condizione che il versamento sia eseguito  entro 14 giorni da1l'omissione; 
del cd "ravvedimento breve" (D.Lgs. 472/97, art. 13, c. 1, lett. a), coordinato con D.Lgs, 471/97, art.  13, c. 1, 2º periodo), che prevede sanzioni pari ad 1/10 del minimo (1,50%), a condizione che il  versamento sia eseguito entro 30 giorni da11'omissione; del cd "ravvedimento intermedio" (D.Lgs. 472/97, art. 13, c. 1, lett. a-bis), coordinato con D.Lgs,  471/97, art. 13, c. 1, 2º periodo), che prevede sanzioni pari ad 1/9 del minimo (1,67%), a condizione  che il versamento sia eseguito entro 90 giorni da1l'omissione o dall'errore, ovvero, per le omissioni e gli  errori commessi in dichiarazione, entro 90 giorni dal termine per la presentazione
della dichiarazione in cui l'omissione o l'errore è stato commesso; del cd "ravvedimento lungo" (D.Lgs. 472/97, art. 13, c. 1, lett. b), che prevede sanzioni pari ad 1/8 del  minimo (3,75%), a condizione che il versamento sia eseguito entro il termine per la presentazione della  dichiarazione relativa all'anno nel corso del quale è stata commessa la violazione, ovvero, se non è  prevista dichiarazione periodica, entro un anno dall'omissione o da11'errore; 
del cd "ravvedimento lunghissimo", che prevede sanzioni pari ad 1/7 del minimo (4,29%), a  condizione che il versamento sia eseguito entro il termine per la presentazione della dichiarazione  relativa all'anno successivo a quello nel corso del quale è stata commessa la violazione, ovvero, se non è  prevista dichiarazione periodica, entro 2 anni dal1'omissione o dal1'errore (D.Lgs. 472/97, art. 13, c. 1,  lett. b-bis) e sanzioni pari ad 1/6 del minimo (5,00%), se il versamento è eseguito oltre il termine per la  presentazione della dichiarazione relativa all'anno successivo a quello nel corso del quale è stata  commessa la violazione, ovvero, se non è prevista dichiarazione periodica, oltre 2 anni dall'omissione o  dall'errore (D.Lgs. 472/97, art. 13, c. 1, lett. b-ter); 
Inoltre è possibile usufruire del "ravvedimento operoso" in caso di omessa presentazione della  dichiarazione, versando una sanzione pari ad 1/10 de1 minimo (10% o 1 2% a seconda del tipo di  dichiarazione), a condizione che questa venga presentata entro 90 giorni dalla scadenza (D.Lgs. 472/97,  art. 13, c. 1, lett. c). 


INSERIRE TABELLA



Art. 6 
Ravvedimento parziale 
1. È utilizzabile dal Contribuente, con riguardo a tutti i tributi locali, I’istituto del ravvedimento, anche in  caso di versamento frazionato, come disciplinato dagli articoli 13 e 13/bis, comma 1, del decreto  legislativo n. 472/1997, come successivamente integrati e modificati. 
2. Detto istituto è utilizzabile solo se la violazione non sia stata già contestata e comunque non siano iniziate attività amministrative di accertamento di cui il contribuente abbia avuto formale conoscenza.
Art. 7 
Calcolo del ravvedimento operoso 
Al fine di sanare la propria posizione debitoria, la somma che il contribuente deve versare viene determinata sommando i seguenti valori che vanno versati contestualmente: 
a) La somma omessa; 
b) L’importo della sanzione che viene determinata sulla base del precedente articolo; c) Gli interessi maturati giorno per giorno che vengono calcolati al tasso legale con la regola del pro rata temporis. 
TITOLO III 
DISPOSIZIONI FINALI 
Art. 8 
Norme finali 
1. Per quanto non espressamente previsto nelle disposizioni regolamentari, si applicano le  disposizioni dilegge vigenti, disciplinanti le diverse materie oggetto del presente atto. 2. Le eventuali modifiche della misura della sanzione per le fattispecie disciplinate dal presente regolamento, si considerano automaticamente aggiornate.
